<!DOCTYPE html>
<html>
  <head>
    <meta charset="utf-8">
	<style>
	  h1 {text-align: center;}
	  p {background-color: lightyellow; font: 標楷體;}
	</style>
  </head>
  <body> 
    <h1>醉翁亭記</h1>
    <p style="padding: 0.5cm 1cm;">環滁皆山也。其西南諸峰，林壑尤美。望之蔚然而深秀者，琅琊也。山行六七里，漸聞水聲潺潺；而泄出於兩峰之間者，釀泉也。峰迴路轉，有亭翼然，臨於泉上者，醉翁亭也。作亭者誰？山之僧智遷也。名之者誰？太守自謂也。太守與客來飲於此，飲少輒醉，而年又最高，故自號曰醉翁也。醉翁之意不在酒，在乎山水之間也。山水之樂，得之心而寓之酒也。</p>
    <p>若夫日出而林霏開，雲歸而巖穴暝，晦明變化者，山間之朝暮也。野芳發而幽香，佳木秀而繁蔭，風霜高潔，水落而石出者，山間之四時也。朝而往，暮而歸，四時之景不同，而樂亦無窮也。</p>
  </body>
</html>